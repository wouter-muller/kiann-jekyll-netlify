---
layout: blog
title: Workshop Plannen & Uitvoeren
title-tag: Workshop Plannen & Uitvoeren
description: Workshop Plannen & Uitvoeren bij Kiann Kindercoaching
permalink: 2020-03-04-workshop-plannen-&-uitvoeren
friendly-date: woensdag 4 maart 2020
image: /uploads/81324544_2918849181466809_389019493218648064_n.jpg
---
De meeste kinderen kúnnen best wel een planning maken. Want als ze het al niet uit zichzelf doen, dan leren ze het wel op school bij de mentorlessen. En toch blijkt het vaak moeilijk om het in de praktijk te dóen, en om je vervolgens ook nog aan je planning te houden. 

Hoe komt dat?In de workshop ‘Plannen en uitvoeren’ gaan we dit onderzoeken en leert je kind hoe het daadwerkelijk planningen maakt én haalt. Waarom hou je je niet aan je planning?

Hier kunnen verschillende redenen voor zijn. Het kan met motivatie te hebben, of lukt het gewoon nog niet om het allemaal goed te organiseren. Of misschien heeft je kind zijn ‘startknop’ nog niet gevonden en kan het zichzelf moeilijk aan het werk zetten. Als je kind na het maken van de test ontdekt aan welke dingen het ligt, kan het daadwerkelijk tot een actieplan komen.

Workshop ‘Plannen en uitvoeren’

De workshop ‘Plannen en uitvoeren’ is niet zozeer ontwikkeld om kinderen te leren hoe ze een planning maken. Wat de workshop **méér biedt dan gewone mentorlessen** of hulp thuis is het **coachende aspect**: kinderen worden via leuke werkvormen uitgedaagd zelf na te denken over het nut van een planning, en vooral over wat ze daarin nog hebben te leren. En dat kan voor elk kind anders zijn: de een is nog niet zo’n doorzetter, de ander een langzame starter, de ander mist nog het overzicht.

Ze gaan vervolgens **daadwerkelijk aan de slag**met het ontwikkelen van die punten en maken ook echt **afspraken met zichzelf** over wat ze de komende tijd anders gaan doen.

Wat gaan we doen tijdens deze workshop?

**1e bijeenkomst**

\- Kennismaken

\- Gesprek over het nut van plannen

\- Waar loop je eigenlijk vooral op vast? ( via een test)

\- Oefening planning maken

\- Afspraak met jezelf voor komende week

**2e bijeenkomst**

\- Bespreken afgelopen weer

\- Oefening executieve functies

\- Onderzoek naar je eigen uitdagingen op het gebied van plannen

\- Actieplan voor verbeteringen

\- Afsluiting

![pagina werkboek plannen en uitvoeren](/uploads/80723178_2918849054800155_3460527378852216832_n.jpg "pagina werkboek plannen en uitvoeren")

**Voor wie is de workshop bedoeld?**

De workshop is bedoeld voor kinderen op de middelbare school, die last hebben van het niet maken van een planning en/of moeite hebben met het uitvoeren van hun planning.

**Dat kan zich uiten in:**

\- stress op het laatste moment

\- tegenvallende cijfers

\- faalangst rondom toetsen

\- ruzies thuis over al dan niet op tijd beginnen

De workshop is een aanvulling op de **[training ‘Ik leer leren’](https://www.dietzcoaching.nl/ik-leer-leren-hoofddorp/)**. Hij kan prima los gevolgd worden, zonder de hele training, maar is ook juist een mooie aanvulling voor degenen die de training al gedaan hebben

De workshop bestaat uit twee bijeenkomsten van 1,5 uur. De werkbladen krijgt je kind mee naar huis zodat jullie deze samen nog eens kunnen doornemen.

Annelies Hofstee