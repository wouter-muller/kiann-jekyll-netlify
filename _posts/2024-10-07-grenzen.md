---
layout: blog
title: Grenzen
title-tag: Grenzen weerbaarheid angst
description: Grenzen weerbaarheid angst
permalink: 2024-07-10-grenzen
friendly-date: 7 oktober 2024
image: /uploads/kiann-kindercoaching-grenzen.jpg
---
Als ouder heb je een belangrijke rol in de ontwikkeling van je kind als het gaat om grenzen leren voelen en aangeven. Iets wat je kind nodig heeft om goed voor zichzelf te kunnen zorgen. Sommige ouders hebben de neiging om hun kind van jongs af aan een helpende hand te bieden, oplossingen voor een obstakel te geven of obstakels helemaal uit de weg te ruimen.

Allemaal heel lief en goed bedoeld, maar zeker niet helpend voor je kind.

Waarom niet?

Het is voor je kind belangrijk om z’n eigen grenzen te leren kennen. ‘Tot waar kan ik’, ‘tot waar durf ik’, ‘wat lukt me al en wat nog niet’ en ‘oei wat spannend’. Allemaal ervaringen die het alleen leert door het zelf aan te mogen gaan en zelf te mogen ervaren. Ervaringen als het trotse gevoel van ‘’Zie mij eens het is gelukt!! Of de teleurstelling/ het verdriet dat iets nog niet lukt, pijn doet of misgaat. En het gevoel wat je krijgt wanneer je doorzet en het ineens lukt.

Als je je kind altijd een helpende hand biedt, wordt je kind afhankelijk van jou in z’n bewegingen, spel, gedrag en soms ook in z’n denkwijze. Je kind leert niet omgaan met succeservaringen, doorzetten, teleurstellingen, risico’s en tegenslagen, allemaal vaardigheden die je kind later veel op zullen brengen. Je kind vraagt continu om hulp, verwacht dat je er altijd staat om te helpen, beslissingen voor hem/haar neemt of hem opvangt.

Het leert niet z’n eigen grenzen te *voelen* en dus ook niet aan te geven. Daar je als ouder je kind over zijn grenzen hebt geholpen. Dat kan leiden tot een angstig kind, niet-weerbaar kind of tot grenzeloos gedrag; ‘’het komt altijd goed ze zullen me wel opvangen’’ zit onbewust in je kind.

Hoe begeleid je je kind dan wel?

* Door een stapje terug te doen.
* Door samen trots te zijn als iets is gelukt.

<!---->

* Door je kind op te vangen en te troosten als iets niet lukt.

<!---->

* D﻿oor je kind te zien in wat het spannend vindt en het uiteindelijke op zijn eigen tempo en manier wel te durven.

A﻿nnelies Hofstee