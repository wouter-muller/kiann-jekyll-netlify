---
layout: blog
title: De 9-jaren fase
permalink: 2019-12-13/de-9-jaren-fase
friendly-date: vrijdag 13 december 2019
---
In de fase van ongeveer 8 tot 11 jaar lijken kinderen ineens steeds kritischer te worden. Ze beginnen zich af te zetten, hebben brutale buien en roepen vaak dat niemand hen begrijpt. Het lijkt voor volwassenen dat het kind al vroeg in de pubertijd komt, echter dit is niet zo. Deze fase hoort bij deze leeftijd. Het is de fase waarin kinderen vanuit dat ‘’fantasiewereld’’ langzaam de stap naar de ‘’echte wereld’’ maken. Er komen meer prikkels op je kind af. Dat kan soms overweldigend zijn.  Zeker voor (hoog)gevoelige kinderen. Dingen waarvan ze voorheen nog geen besef hadden worden nu opgemerkt. Je kind wordt zich bewust van zijn eigen IK. Het gevolg is dat je kind dingen op een eigen manier ervaart en beleeft. Wat onbegrepenheid met zich mee kan brengen. Hun behoeften veranderen geleidelijk.

In deze fase spelen dingen als meidenvenijn, jongens die stoer doen, groepsdruk, erbij willen horen, verlies, onrecht, angst en verdriet en grote nare gebeurtenissen in de wereld een grote rol.

In deze fase kunnen kinderen begeleiding gebruiken om hiermee om te leren gaan.

![een foto van een moeder die haar 9 jarige dochter steunt-Kiann kindercoaching](/uploads/3.jpg "een foto van een moeder die haar 9 jarige dochter steunt-Kiann kindercoaching")

![]()
