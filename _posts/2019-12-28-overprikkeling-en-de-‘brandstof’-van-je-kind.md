---
layout: blog
title: Overprikkeling en de ‘brandstof’ van je kind
title-tag: Overprikkeling en de ‘brandstof’ van je kind
description: Overprikkeling en de ‘brandstof’ van je kind
permalink: 2019-12-28/overprikkeling-en-de-brandstof-van-je-kind
friendly-date: 28 december 2019
image: /uploads/22.png
---
Een verandering, een lange opwindende dag, te veel lawaai of te veel visuele indrukken kan ervoor zorgen dat je kind overprikkeld raakt.

Je merkt dit aan dat je kind zich terug gaat trekken, heel druk of klierderig wordt of om het minste of geringste moet huilen of boos wordt.

Vooral een hoogsensitief kind die ervaringen intenser en langer verwerkt, alles in zich opneemt en langer over dingen nadenkt raakt sneller overprikkeld.                                                                                                               Stel je eens voor dat je kind de dag begint met een volle brandstoftank en dat vervolgens bij elke ervaring die wordt verwerkt, net als bij elke gereden kilometer in je auto, een bepaalde hoeveelheid brandstof wordt gebruikt.

Rij je harder, dan verbruik je meer, verwerkt je kind dingen intenser en langer dan verbruikt het ook meer.Soms start je kind niet met een volle tank, bijvoorbeeld wanneer hij of zij slecht heeft geslapen, een beetje ‘op’ is na een drukke periode, ziek is of niet lekker in z’n vel zit.

Het is goed om het brandstofpeil van je kind goed in de gaten te houden en ook hoe de brandstof gebruikt wordt.Bedenk ook wat je kunt doen als de brandstof op dreigt te raken. En vooral wat je beter niet (meer) kunt doen….

Afhankelijk van de leeftijd van je kind is het ook belangrijk dat je je kind helpt leren zelf aan te voelen wanneer zijn of haar brandstof dreigt op te raken en op tijd op de ‘rem’ leert te trappen en samen ontdekken wat helpend is om weer nieuwe ‘brandstof te tanken’.

Annelies Hofstee
