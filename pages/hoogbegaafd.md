---
layout: default
title: 'Hooggevoelige, hoogstimulatieve en temperamentvolle kinderen'
title-tag: Hooggevoeligheid HSK- hoogsensitief
description: >
  Wanneer hoogsensitieve kinderen de juiste begeleiding in hun opvoeding en op
  school krijgen, kunnen ze op te groeien tot evenwichtige personen.
permalink: hoogevoeligheid-hoogsensitiviteit-temperamentvol-kind-sterke wil
hero-image: ''
include-in-menu: true
include-in-other-pages-list: true
---
# Hooggevoelige (sensitieve), hoogstimulatieve en temperamentvolle kinderen met een sterke eigen wil

## Een groot aantal kinderen is gevoelig tot hooggevoelig. Tegenwoordig hoor je er meer over maar ook vroeger bestond het. Door de steeds meer eisende maatschappij komt het meer naar boven.

![hoogsensitief kind heeft tijd nodig om informatie te verwerken-Kiann kindercaoching](/uploads/kluwen-poppetjes.png "Als het kind kortsluiting heeft moet jij aansluiting zoeken-Kiann kindercoaching")

Hooggevoellig ben je al vanaf je geboorte, met alle bijbehorende mooie eigenschappen. Elk hooggevoelig kind/persoon is weer anders. Merk je dat je kind hooggevoelig is en tegen obstakels aanloopt op school, op  andere plekken buitenshuis of thuis, dan kan ik jullie begeleiden. Voorbeelden van obstakels zijn: de drukte en snelheid van de wereld om hen heen, veranderingen en onrechtvaardigheid waar je kind mee te maken krijgt, z'n volhardendheid, het zich ‘anders’ voelen, moeite hebben met concentreren door alle prikkels om zich heen, overspoeld raken en blokkeren of uitbarsten in woede en moeite in slaap te komen.

Daarnaast kan je (hooggevoelige) kind een hele sterke eigen wil hebben en temperamentvol zijn, wat voor jullie als ouders best pittig kan zijn. Boos worden en straffen werkt vaak averechts. Ik kan jullie begeleiden in wat wel werkt voor je kind en jullie als ouders.

Ook kan je kind hoogstimulatief zijn, waarbij hooggevoeligheid samengaat met druk en emotioneel intens gedrag en uitdaging zoeken. Je kind is gevoelig, hulpvaardig, sociaal en spontaan, maar zoekt ook de uitdaging op en kan moeilijk te corrigeren zijn. Hij lijkt niet te willen luisteren en reageert met boze buien. Op school heeft hij moeite met concentreren, met stil zitten en verstoort hij nogal eens de les. 

Vaak beschikken deze kinderen nog niet over de vaardigheden om om te gaan met voor hen lastige situaties. Door deze samen te onderzoeken en te oefenen kunnen we zorgen dat het ongewenst gedrag vermindert en de kwaliteiten van hooggevoeligheid beter tot hun recht komen. 

Voor je hooggevoelig kind is het van wezenlijk belang hoe ouders en begeleiders (leidsters en leerkrachten reagereren op de werkelijkheid van de ervaring van het kind.

## Ervaring ouder

*Na een aantal sessies waarbij zowel dochterlief als wij bij jou zijn geweest, hebben wij weer voldoende tools om op een respectvolle manier verder te kunnen. We zaten een beetje vast in onze systemen. Daardoor was het thuis niet altijd even gezellig maar belangrijker nog, we merkten dat onze dochter er niet gelukkiger op werd. Door met jou in gesprek te gaan zijn we weer bewust geworden wat onze dochter nodig heeft en vooral hoe we op een positieve manier met elkaar om kunnen gaan. Onze dochter heeft tools gekregen om meer bewust te worden van wie zij is en wat ze kan. Het is en blijft een boeiend proces. Ik vond de afgelopen periode best een zware tijd. Al met al gaat het nu heel goed. Heel fijn.*

Lees ook mijn blog [2019-12-10/kinderen-met-een-pittig-temperament](2019-12-10/kinderen-met-een-pittig-temperament)

lees ook mijn blog  [2019-12-28/overprikkeling en de brandstof van mijn kind](2019-12-28/overprikkeling-en-de-brandstof-van-je-kind)
